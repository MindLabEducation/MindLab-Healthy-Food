# MindLab-Healthy-Food
**Έργο της ομάδας MindLab-Healthy Food για τον 7ο ΠΑΝΕΛΛΗΝΙΟ ΔΙΑΓΩΝΙΣΜΟ ΑΝΟΙΧΤΩΝ ΤΕΧΝΟΛΟΓΙΩΝ ΣΤΗΝ ΕΚΠΑΙΔΕΥΣΗ**

**Περιγραφή**


Η ομάδα μας η οποία αποτελείται από μαθητές ΣΤ Δημοτικού και Α Γυμνασίου των Online εργαστηρίων του MindLab Education θα ασχοληθεί με την **δημιουργία ενός ρομποτικού βοηθού σωστής διατροφής**. Η διατροφή είναι ένα πολύ σημαντικό κομμάτι της καθημερινότητας ενός παιδιού. Μία σωστή διατροφή μπορεί να συνεισφέρει στην καλή υγεία και ενέργεια κάθε παιδιού. Από την άλλη πλευρά, μία κακή διατροφή μπορεί να προκαλέσει διάφορα προβλήματα τόσο στην σημερινή υγεία του παιδιού όσο και στην μελλοντική υγεία. Η κεντρική ιδέα της ομάδας μας είναι να δημιουργήσει ένα πρόγραμμα το οποίο θα βοηθάει τους χρήστες του να βελτιώσουν τις διατροφικές τους συνήθειες μέσω ένος gamified περιβάλλοντος.

**Στόχοι**


Ανάπτυξη προγραμματιστικών δεξιοτήτων στην Python

Εξοικείωση με τη μηχανική μάθηση μέσω του Machine Learning for Kids

Ανάπτυξη κριτικής σκέψης και επίλυσης προβλημάτων

Σύνδεση της τεχνολογίας με τη σωστή διατροφή

Ολοκληρωμένη ανάπτυξη εφαρμογής με ενσωμάτωση δεδομένων

Αξιολόγηση και βελτιστοποίηση του τελικού προγράμματος

**Σχεδιασμός-Υλοποίηση**


Για την δημιουργία του προγράμματος «Ρομποτικός βοηθός σωστής διατροφής» θα χρησιμοποιηθεί από την ομάδα το Machine Learning for Kids και η Python 3. Αρχικά θα πραγματοποιηθεί αναζήτηση και συλλογή διάφορων τροφών και θα ταξινομηθούν σε τέσσερεις κατηγορίες από ανθυγιεινά έως υγιεινά. Τα δεδομένα θα φορτωθούν στο Machine Learning for Kids και θα δημιουργηθεί μοντέλο μηχανικής μάθησης. Στη συνέχεια, με βάσει το εκπαιδευμένο μοντέλο, ο χρήστης θα δηλώνει τις τροφές που κατανάλωσε και το πρόγραμμα θα απαντάει με συμβουλές και προτάσεις σχετικά με το τι να φάει.

**Λογισμικά που θα χρησιμοποιηθούν:**


1.	Machine Learning for Kids

2.	Python 3
